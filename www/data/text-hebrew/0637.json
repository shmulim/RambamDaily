{
"page": "637",
"url": "http://www.chabad.org/dailystudy/rambam.asp?tdate=9/11/2016&lang=heb",
"date": "Sunday, 8 Elul 5776 / September 11, 2016",
"title": "הלכות מטמאי משכב ומושב - הקדמה",
"content": [
{
"content": "הלכות מטמאי משכב ומושב יש בכללן ארבע מצות עשה וזהו פרטן:"
},
{
"content": "(א) דין טומאת נדה (ב) דין טומאת יולדת (ג) דין טומאת זבה (ד) דין טומאת זב"
},
{
"content": "וביאור מצות אלו בפרקים אלו:"
},
{
"content": "א. הזב והזבה והנדה והיולדת כל אחד מארבעתן אב מאבות הטומאות מטמאין כלים במגע ומטמא אדם במגע ובמשא ומטמא משכב ומושב ומרכב מתחתיו ועושה אותן אב טומאה ומטמא מדף על גבו:"
},
{
"content": "ב. אחד זבה קטנה ואחד זבה גדולה ואחד זבה מחמת עצמה או מחמת אונס ואחד זב בעל שתי ראיות או בעל שלש טומאת כולן שוה לטמא אחרים:"
},
{
"content": "ג. קטנה בת יום אחד מטמא בנדה בת י' ימים בזיבה בת שלש שנים ויום אחד מטמאה את בועלה כמו שיתבאר:"
},
{
"content": "ד. קטן בן יום אחד מטמא בזיבה ואחד גרים ועבדים ואחד ישראל מטמאין בנדה ובזיבה:"
},
{
"content": "ה. סריס אדם סריס חמה מטמאין בזיבה כשאר הבריאין:"
},
{
"content": "ו. אין האשה מטמאה בלובן ולא האיש באודם אלא האשה באודם והאיש בלובן:"
},
{
"content": "ז. טומטום ואנדרוגינוס נותנין עליהם חומרי האיש וחומרי האשה מטמאין בלובן כאיש ובאודם כאשה וטומאתן בספק לפיכך אין שורפין עליהן תרומה וקדשים ואין חייבין עליהן על טומאת מקדש וקדשיו ראה לובן ואודם כאחד שורפין עליהן את התרומה ואת הקדשים אבל אין חייבין עליהן על ביאת מקדש וקדשיו שנאמר מזכר עד נקבה תשלחו עד שיהיה הטומאה טומאת זכר ודאי או טומאת נקבה ודאית וכן הנוגע בלובן ואודם שלו כאחת אינו חייב על טומאת מקדש וקדשיו נגע הוא בעצמו בלובן ואודם שראה ה\"ז חייב על ביאת המקדש:"
},
{
"content": "ט. אשה שיצא הולד מדפנה ויוצא עמו דם מן הדופן הרי אותו דם אב מאבות הטומאות כדם הנדה והלידה והזיבה שהמקור מקומו טמא והאשה טהורה עד שיצא ממנה דם דרך הרחם:"
},
{
"content": "י. מקור האשה שנעקר ונפל לארץ האשה טמאה טומאת ערב וכן מקור שהזיע כב' טיפי מרגליות האשה טמאה טומאת ערב אבל אינה נדה עד שתראה אחד מחמשה דמים המטמאין אותה:"
},
{
"content": "יא. הזיעה טיפה אחת הרי האשה טהורה שאינה אלא מחוץ למקור:"
},
{
"content": "יב. זובו של זב אב מאבות הטומאות כזב שנאמר זובו טמא הוא ומטמא במגע ובמשא בכל שהוא ראיה ראשונה של זב אינה מטמאה במשא והרי היא כשכבת זרע בין מאיש גדול בין מאיש קטן וכן המשכבות והמושבות שישב עליהם משראה ראיה ראשונה עד שראה השניה טהורים שאינו קרוי זב אלא אחר ראיה שנייה כמו שביארנו בהלכות מחוסרי כפרה ראה אחת מרובה כב' אין טמא אלא המסיט טיפה אחרונה:"
},
{
"content": "יד. רוק הזב ושכבת זרעו ומימי רגליו כל אחד משלשתן אב טומאה דין תורה ומטמא בכל שהוא במגע ובמשא הרי הוא אומר ברוק וכי ירוק הזב בטהור ומימי רגליו ושכבת זרעו א\"א שלא יהיה בהם ציחצוחי זיבה כל שהוא:"
},
{
"content": "טו. אחד זב ואחד נדה ויולדת וזבה כל אחד מהן רוקו ומימי רגליו אב טומאה כזב וכן כ\"מ שנאמר בהלכות אלו הזב אחד הזב ואחד שאר הארבעה:"
},
{
"content": "טז. תשעה משקין בזב שלשה מהן אב טומאה והן:"
},
{
"content": "רוקו ושכבת זרעו ומימי רגליו כל אחד מאלו מטמא אדם וכלים בכל שהוא כמו שביארנו שלשה מהן כולד הטומאה ואלו הן:"
},
{
"content": "דמעת עינו ודם מגפתו וחלב האשה כל אחד מאלו כמשקין טמאין שאין מטמאין אדם אבל מטמאין כלים מדברי סופרים כמו שביארנו ושלשה מהן טהורין ואלו הן:"
},
{
"content": "זיעתו וליחה סרוחה היוצאים ממנו והריעי הרי אלו שלשה מן הזב וחביריו כמותן משאר האדם כיחו וניעו ורירו ומי האף שלו הרי הן כרוקו לכל דבר ובכלל הרוק הן חשובין דם היוצא מפי אמה ודם השותת מפיו הרי הן בכלל דם מגפתו היה מוצץ ורוקק דם הרי זה מטמא כרוק שהדם שמוצץ א\"א לו בלא צחצוחי רוק:"
}
]}
