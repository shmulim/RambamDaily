{
"page": "591",
"url": "http://www.chabad.org/dailystudy/rambam.asp?tdate=7/27/2016&lang=heb",
"date": "Wednesday, 21 Tammuz 5776 / July 27, 2016",
"title": "הלכות טומאת מת פרק אחד עשר",
"content": [
{
"content": "א. ארץ העכו\"ם בתחילה גזרו על גושה בלבד כבית הפרס ולא היו מטמאים אלא המהלך בה או נוגע או נושא מעפרה חזרו וגזרו על אוירה שיטמא ואע\"פ שלא נגע ולא נשא אלא כיון שהכניס ראשו ורובו לאויר ארץ העכו\"ם נטמא וכן כלי חרש שהכניס אוירו לארץ העכו\"ם ושאר כלים שהכניס רובם לאויר ארץ העכו\"ם נטמאו:"
},
{
"content": "ב. טומאת אויר ארץ העכו\"ם לא עשו אותה כטומאת עפרה אלא קלה היא ממנה שעל טומאת עפרה שורפין תרומות וקדשים והמתטמא בגושא טמא טומאת שבעה וצריך הזייה שלישי ושביעי אבל הנטמא באוירה א\"צ הזייה שלישי ושביעי אלא טבילה והערב שמש וכן תרומה וקדשים שנטמאו מחמת אוירה תולין לא אוכלין ולא שורפין:"
},
{
"content": "ג. עפר ארץ העכו\"ם ועפר בית הפרס מטמאין במגע ובמשא כמו שביארנו וכמה שיעורן כחותם המרצופין והוא כפיקה גדולה של סקאין עפר בית הפרס ועפר חוצה לארץ שבא בירק אם יש במקום אחד כחותם המרצופין מטמא ואם לאו אינו מצטרף שלא גזרו אלא על גוש כברייתו מעשה שהיו אגרות באות מחוצה לארץ לבני כהנים גדולים והיו בהן כסאה וכסאתים חותמות ולא חשו להן משום טומאה לפי שלא היה בחותם מהן כחותם המרצופין:"
},
{
"content": "ד. המביא תנורים וספלין וכלי חרש מחו\"ל עד שלא הוסקו טמאים משום ארץ העכו\"ם משהוסקו טמאים משום כלי חרס שנטמא בארץ העכו\"ם שאינו מטמא אדם וכלים כמו שביארנו:"
},
{
"content": "ה. המהלך בארץ העכו\"ם בהרים ובסלעים טמא טומאת שבעה בים ובמקום שהים עולה בזעפו טהור משום נוגע בארץ העכו\"ם וטמא משום אוירה הנכנס לארץ העכו\"ם בשידה תיבה ומגדל הפורחין באויר טמא שאהל זרוק אינו קרוי אהל:"
},
{
"content": "ו. סוריא עפרה טמא כחוצה לארץ ואוירה טהור לא גזרו על אוירה לפיכך אם היתה סמוכה לארץ ישראל שפה בשפה ולא היה מפסיק ביניהן לא ארץ העכו\"ם ולא בית הקברות ולא בית הפרס הרי זה יכול להכנס לה בטהרה בשידה תיבה ומגדל והוא שלא יגע בגושה וכן ארץ העכו\"ם הסמוכה לארץ ישראל ואין ביניהן מקום טמא הרי זו נבדקת וטהורה:"
},
{
"content": "ח. ותרומה וקדשים שנטמאו מחמת מדור העכו\"ם תולין לא אוכלין ולא שורפין וכמה ישהו במקום ויהיה צריך בדיקה ארבעים יום כדי שתתעבר אשה ותפיל נפל שמטמא אפילו איש שאין עמו אשה אם שהה ארבעים יום מדורו טמא עד שיבדק גזירה משום מדור שתהיה בו אשה אפילו עבד וסריס או אשה או קטן בן תשע שנים ויום אחד עושה מדור העכו\"ם:"
},
{
"content": "ט. מדור עכו\"ם שהיה בו עבד (מישראל) או אשה או קטן בן תשע משמרין אותו שלא יקברו שם נפל אינו צריך בדיקה ואת מה הן בודקין את הביבין העמוקים ואת המים הסרוחין וכ\"מ שהחזיר והחולדה יכולין להוליך משם הנפל אינו צריך בדיקה מפני שהן גוררי אותם משם מדור העכו\"ם שחרב הרי הוא בטומאתו עד שיבדק:"
},
{
"content": "יב. עיירות המובלעות בארץ ישראל כגון סיסית וחברותיה [אשקלון וחברותיה] אף על פי שפטורות מן המעשרות ומן השביעית אין בהן משום ארץ העכו\"ם וחזקת דרכים של עולי בבל טהורות אע\"פ שהן מובלעות בארץ העכו\"ם:"
}
]}
